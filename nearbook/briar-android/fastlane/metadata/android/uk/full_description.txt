Briar — це застосунок для листування активісток, журналістів і загалом усіх, кому треба безпечний, простий і надійний засіб зв'язку. На відміну від звичних застосунків для листування, Briar не залежить від центрального сервера, а синхронізує повідомлення прямо між користувацькими пристроями. У разі втрати інтернету, Briar може синхронізуватись через Bluetooth чи Wi-Fi, підтримуючи обмін даними в кризових ситуаціях. Поки інтернет є, Briar може синхронізуватись через мережу Tor, захищаючи людей та їхні відносини від стеження.

Застосунок втілює особисте листування, групи, форуми й блоги. Підтримка мережі Tor вбудована. Будь-які ваші дані в Briar зберігаються лише на вашому пристрої, доки ви не вирішите поділитися цими даними з іншими.

Briar не містить ні реклами, ні стеження. Вихідний код застосунку повністю загальнодоступний для вивчення й уже проходив професійний аудит. Усі випуски Briar відтворювані, тобто можливо звірити, що оприлюднений тут застосунок повністю збіжний із публічним вихідним кодом. Розробку веде невелика неприбуткова організація.