Briar to aplikacja do przesyłania wiadomości zaprojektowana z myślą o aktywistach, dziennikarzach i wszystkich innych osobach, które potrzebują bezpiecznego, łatwego i solidnego sposobu komunikacji. W przeciwieństwie do tradycyjnych aplikacji, Briar nie opiera się na centralnym serwerze - wiadomości są synchronizowane bezpośrednio między urządzeniami użytkowników. Jeśli Internet nie działa, Briar może synchronizować się przez Bluetooth lub sieć Wi-Fi, zapewniając przepływ informacji w sytuacjach kryzysowych. Jeśli internet jest włączony, Briar może synchronizować się za pośrednictwem sieci Tor, chroniąc użytkowników i ich kontakty przed inwigilacją.

Aplikacja oferuje prywatne wiadomości, grupy i fora, a także blogi. Wsparcie dla sieci Tor jest wbudowane w aplikację. Wszystko co robisz w Briar jest przechowywane tylko na Twoim urządzeniu, chyba że zdecydujesz się udostępnić to innym użytkownikom.

W aplikacji nie ma żadnych reklam i skryptów śledzących. Kod źródłowy aplikacji jest całkowicie otwarty do wglądu dla każdego i został już poddany profesjonalnemu audytowi. Wszystkie wydania Briar są powtarzalne, co pozwala na sprawdzenie, czy opublikowany kod źródłowy dokładnie odpowiada aplikacji opublikowanej tutaj. Rozwój aplikacji jest prowadzony przez mały zespół non-profit.