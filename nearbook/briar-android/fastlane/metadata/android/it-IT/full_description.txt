Briar è un'app di messaggistica progettata per attivisti, giornalisti e chiunque altro abbia bisogno di un modo sicuro, facile e robusto di comunicare. A differenza delle app di messaggistica tradizionali, Briar non si basa su un server centrale - i messaggi sono sincronizzati direttamente tra i dispositivi degli utenti. Se non c'è internet, Briar può sincronizzare via Bluetooth o Wi-Fi, mantenendo attive le comunicazioni in caso di emergenza. Se c'è internet, Briar può sincronizzare tramite rete Tor, proteggendo gli utenti e le loro relazioni dalla sorveglianza.

L'app offre messaggi privati, gruppi, forum e blog. È integrato nell'app anche il supporto per la rete Tor. Qualsiasi cosa tu faccia su Briar è memorizzata solo nel tuo dispositivo finché non decidi di condividerla con altri utenti.

Non ci sono pubblicità e nessun tracciamento. Il codice sorgente dell'app è completamente aperto e ispezionabile da chiunque ed è già stato analizzato da professionisti. Tutte le versioni di Briar sono riproducibili, rendendo possibile verificare che il codice pubblicato corrisponda esattamente all'app pubblicata qui. Lo sviluppo è sostenuto da una piccola squadra non a scopo di lucro.